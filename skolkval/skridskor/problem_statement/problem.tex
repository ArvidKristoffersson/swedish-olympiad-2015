\problemname{Skridskor}
Natalie har köpt nya skridskor, och har bestämt sig för att prova dem vid sin
lokala skridskobana. Skridskobanan är formad som en rektangel, och på banan
står ett antal hinder utplacerade. Skridskobanan har exakt en ingång på västra
sidan och ett antal utgångar på den östra sidan. Natalie vill ta sig över till
andra sidan.

Natalie är ganska dålig på att åka skridskor. När Natalie åker in på isen
genom ingången så kan hon inte svänga förrän hon stöter på ett hinder. När hon
stöter på det första hindret så kan hon välja att svänga vänster eller höger,
för att sedan fortsätta rakt fram, och så vidare. Hon svänger alltså alltid
90\textdegree vänster eller höger när hon stött på ett hinder -- och hon kan enbart svänga
när hon stött på ett hinder.

Natalie vill göra turen så enkel som möjligt. Vad är det minsta antal svängar
hon behöver göra för att ta sig ut från isen? Notera att hon inte kan ta sig ut
samma väg som hon kom in. Natalie börjar alltid på den västra (vänstra) sidan
av banan, och åker initialt österut (åt höger).

\section*{Gränser}
För ett poäng så finns det bara ett sätt att åka igenom banan. För två poäng så
kan banan se ut som helst, men det är garanterat att det finns en lösning. Banan
är maximalt 15 rader hög och 15 kolumner bred. Samtidigt så är den minst 3 rader hög
och 3 kolumner bred.

\section*{Input}
Den första raden innehåller heltalen $3 \le N \le 15$ och $3 \le M \le 15$,
separerade med ett mellanslag.

De nästa $N$ raderna består av $M$ tecken som var och en beskriver hur en ruta
på skridskobanan ser ut. Ett '\texttt{.}' innebär att rutan är tom,
'\texttt{\#}' beskriver en ruta med ett hinder, och '\texttt{S}' betyder att det är
rutan som Natalie startar på.

När Natalie har nått en tom ruta ('\texttt{.}') på kanten av skridskobanan så
är hon klar med turen. Det är garanterad att det finns exakt ett 'S' i indata,
och det förekommer garanterat i första kolumnen.

\section*{Output}
Ditt program ska skriva ut ett tal på en rad - det minsta antal svängar Natalie
behöver göra för att ta sig igenom banan. Det är garanterat att Natalie kommer kunna
ta sig ut från isen.

