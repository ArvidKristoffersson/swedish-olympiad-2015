\problemname{Pokemonturnering}
Pokémon-mästaren Simone har samlat ihop sina vänner till en turnering. En Pokémon-match spelas mellan exakt två spelare och slutar aldrig oavgjort. Det är även allmänt känt att vinnaren av en Pokémon-match får exakt hälfen av alla motståndarens pengar. I början har alla 100 kronor var, och det kommer totalt sett spelas $M$ matcher.

Simone har spionerat på alla sina vänner, och vet exakt hur bra dessa är. Hon har rangordnat alla spelare i en lång lista, och vet att om två personer möter varandra vinner den som är överst på listan. Alla spelare är numrerade efter sin position på listan. Simon, som självfallet är den bästa spelaren, har därför nummer 1.

Hon har redan publicerat en lista över vilka matcher som ska spelas, men har ännu inte bestämt i vilken ordning matcherna ska spelas. Nu undrar hon hur mycket pengar hon kan ha i slutet som mest om hon får välja i vilken ordning matcherna ska spelas. Skriv ett program som beräknar detta!

\section*{Indata}
Den första raden består av två heltal, antalet spelare (inklusive Simone) $1 \leq N \leq 100\,000$ och antalet matcher som ska spelas $0 \leq M \le 200\,000$.

Sedan följer $M$ rader med matcherna på Simons lista. Varje match är en rad med två heltal $1 \le a < b \le N$ som spelas mellan $a$ och $b$.

Inga två spelare kommer möta varandra fler än en gång.

\section*{Utdata}
Du ska skriva ut ett decimaltal - antalet kronor Simone kan ha i slutet av tävlingen. Du ska ange detta med minst $6$ decimalers nogrannhet.

\section*{Förklaring av exempel 1}
Simone spelar inte någon match, så hon kommer bara ha sina ursprungliga 100 kronor i slutet.

\section*{Förklaring av exempel 2}
En möjlig ordning är att spela  match 3, match 2 och sist match 1.

Efter första matchen kommer spelarna ha (150, 100, 50).

Efter andra matchen kommer spelarna ha (150, 125, 25).

Efter tredje matchen kommer spelarna ha (212.5, 62.5, 25).

\section*{Poängsättning}
Din lösning kommer att testas på en mängd testfallsgrupper. För att få poäng för en grupp
så måste du klara alla testfall i gruppen.

\begin{tabular}{| l | l | l | l |}
\hline
Grupp & Poängvärde & Gränser    \\ \hline
1     & 20         & $N, M \le 8$ \\ \hline
2     & 40         & Varje spelare förlorar högst en match, och $N, M \le 1\,000$  \\ \hline
3     & 40         & Inga extra gränser. \\ \hline
\end{tabular}
