\problemname{Vandrarhem}
Arash ska anordna en onsitefinal för PO, Potatisskalarolympiaden. Det kommer att komma
$N$ deltagare och Arash ska nu boka boende för de tävlande. Arash har siktat in sig
på ett närliggande vandrarhem för att boka bäddplatserna som behövs.

Det finns $M$ typer av bäddar. För en given bäddtyp $i$ så kostar en bädd
$c_i$ kronor och det finns $b_i$ tillgängliga bäddar av den typen. Vandrarhemmet har
inga nuvarande bokningar, så det är fritt fram att boka så mycket som
behövs.

Den svenska potatisskalarolympiaden är inte så duktiga på matematik, och
behöver nu din hjälp. De vill veta den minimala möjliga kostnaden för att boka
de bäddar som behövs på vandrarhemmet. Kan du hjälpa dem?

\section*{Indata}
Första raden består av två heltal, antalet deltagare $N$ ($1 \leq N \leq 100$)
samt antalet bäddtyper $M$ ($1 \leq M \leq 5$). Sedan följer $M$ rader, vardera
med talen $c_i$ ($100 \leq c_i \leq 1000$) och $b_i$ ($1 \leq b_i \leq 100$) som
beskrivet ovan.

Det kommer alltid finnas bäddar så det räcker för alla deltagare.

\section*{Utdata}
Skriv ut ett heltal på en rad: den minsta möjliga kostnaden för den svenska Potatisskalarolympiaden att hyra
på vandrarhemmet för en natt.

\section*{Förklaring av exempel}
Låt oss förklara det första indataexemplet. Du köper slut på de $8$ billigaste
bäddarna för en total kostnad på $2400$, sedan köper du två av de lite dyrare
bäddarna för en total kostnad på $1000$. Slutpriset blir $3400$.

\section*{Poängsättning}
Din lösning kommer att testas på en mängd testfallsgrupper. För att få poäng för en grupp
så måste du klara alla testfall i gruppen.

\begin{tabular}{| l | l | l | l |}
\hline
Grupp & Poängvärde & Gränser \\ \hline
1     & 100         &  $1 \leq N \leq 100, 1 \leq M \leq 5, 100 \leq c_i \le 1000, 1 \leq b_i \leq 100$ \\ \hline
\end{tabular}
